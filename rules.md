# 1. Zasady uczestnictwa

- Uczestnictwo w pokazie oznacza akceptację niniejszego regulaminu oraz zobowiązanie do jego przestrzegania.
- Dzieci mogą brać udział w pokazie wyłącznie pod opieką przynajmniej jednej osoby dorosłej.
- Organizatorzy zastrzegają sobie prawo do wyproszenia z pokazu osób, które nie przestrzegają regulaminu lub nie stosują się do poleceń organizatorów, bez zwrotu kosztów uczestnictwa.
- Pokaz odbywa się na otwartym terenie – zalecamy odpowiednie ubranie dostosowane do warunków pogodowych (ciepła odzież, wygodne buty).
- Pokazy mogą zostać odwołane lub przesunięte ze względu na złe warunki pogodowe (np. całkowite zachmurzenie, intensywne opady). W takiej sytuacji uczestnicy zostaną poinformowani o zmianach drogą mailową i na stronie.

# 2. Zakazy obowiązujące podczas pokazu

- Zabrania się spożywania alkoholu, palenia papierosów (w tym e-papierosów) oraz korzystania z innych używek.
- Nie przyjmujemy na pokazy osób będących pod wpływem alkoholu lub substancji odurzających.
- Na terenie pokazu obowiązuje całkowity zakaz używania otwartego ognia.
- Obowiązuje całkowity zakaz nagrywania.
- Nie wolno spożywać posiłków ani pić napojów przy sprzęcie optycznym.
- Zabrania się używania białego światła – dozwolone jest wyłącznie światło czerwone w trakcie trwania pokazu.

# 3. Zasady dotyczące organizacji i płatności

- Płatność za udział w pokazie możliwa jest wyłącznie gotówką na miejscu. Prosimy o przygotowanie odliczonej kwoty.
- Prosimy o punktualne przybycie na miejsce pokazu o ustalonej godzinie. Adres wydarzenia przesyłamy mailowo osobom, które dokonały rezerwacji.
- W przypadku rezygnacji z udziału w pokazie prosimy o wcześniejsze poinformowanie nas drogą mailową, aby umożliwić uczestnictwo osobom z listy rezerwowej.

# 4. Zasady dotyczące sprzętu i telefonów

- Podczas pokazu obowiązuje zakaz korzystania z telefonów komórkowych. Wyjątkiem jest używanie aplikacji typu Stellarium w trybie nocnym (czerwonym) oraz robienie pamiątkowych zdjęć Księżyca.
- Nie wolno przesuwać/przestawiać teleskopów oraz innych urządzeń bez zgody organizatorów. Sprzęt jest precyzyjnie ustawiony i każda zmiana może wpłynąć na jakość obserwacji.

# 5. Zasady dotyczące bezpieczeństwa

- Zabrania się uczestnictwa w pokazie ze zwierzętami domowymi oraz pozostawiania ich w samochodzie na czas trwania pokazu.
- Parking jest niestrzeżony. Organizatorzy nie ponoszą odpowiedzialności za pojazdy oraz przedmioty pozostawione w samochodach lub na parkingu.
- Uczestnicy pokazu ponoszą odpowiedzialność za wszelkie szkody wyrządzone przez siebie w trakcie wydarzenia.
- Ze względu na odbywanie się pokazu w terenie otwartym (np. łąka, pole) prosimy o ostrożność i zwracanie uwagi na nierówności terenu, śliską trawę itp.

# 6. Dodatkowe zalecenia dla uczestników

- Ubierzcie się ciepło – nawet w cieplejsze dni wieczorami może być chłodno.
- Jeśli posiadacie latarki z czerwonym światłem, warto je zabrać.
- Można zabrać własne lornetki, aby urozmaicić obserwacje.
- Bądźcie cierpliwi – obserwacje astronomiczne wymagają dostosowania wzroku do ciemności oraz odpowiedniego czasu na ustawienie sprzętu.

# WAŻNE INFORMACJE

## 1. Organizacja pokazów

- Godziny rozpoczęcia pokazów zależą od pory roku oraz zaplanowanego programu.
- Szczegółowy harmonogram będzie dostępny przy rezerwacji.
- Potwierdzenie odbycia się pokazu pojawi się na stronie.
- Czas trwania pokazu wynosi około 1,5-2 godziny, choć może się różnić w zależności od programu. Pokaz obejmuje obserwacje teleskopowe połączone z zdrową dawką wiedzy.
- Pokazy na wyłączność – istnieje możliwość rezerwacji zamkniętego pokazu dla grup zorganizowanych (do 20 osób).
- Ceny mogą się różnić w zależności od programu.
- Rezygnacja z udziału w pokazie – jeśli po dokonaniu rezerwacji nie mogą Państwo wziąć udziału w wydarzeniu, prosimy o poinformowanie nas drogą mailową najpóźniej godzinę przed rozpoczęciem pokazu.

## 2. Warunki i komfort uczestników

- Brak miejsc siedzących – pokazy odbywają się na stojąco.
- Brak toalety – na miejscu nie ma możliwości skorzystania z sanitariatów.
- Ubiór – zalecamy ubieranie się warstwowo („na cebulkę”) lub zabranie dodatkowej odzieży. Nawet w sierpniu w nocy mogą wystąpić temperatury bliskie zeru.
- Obuwie – ze względu na wysoką wilgotność w nocy, warto założyć wodoodporne i ciepłe buty.

## 3. Sprzęt i fotografia

- Pokazy „Księżycowe” umożliwiają uczestnikom wykonanie pamiątkowego zdjęcia tarczy Księżyca własnym telefonem, przy asyście prowadzących.
- Własny sprzęt astronomiczny – można zabrać ze sobą aparaty, teleskopy, lornetki itp. i korzystać z nich w trakcie pokazu. Chęć korzystania z prywatnego sprzętu prosimy zgłosić przy składaniu rezerwacji.

## 4. Bezpieczeństwo

- Ostrożność podczas podróży nocą – prosimy o zachowanie szczególnej uwagi na drodze ze względu na dużą liczbę zwierząt aktywnych po zmroku oraz często występujące mgły.
- Zachowanie na miejscu – prosimy o przestrzeganie regulaminu i zasad bezpieczeństwa podczas pokazu.

# FAQ

**Jakie wydarzenia organizuje Przystanek Polaris?**

Organizujemy pokazy gwiezdnego nieba, podczas których uczestnicy mogą podziwiać Drogę Mleczną, planety oraz inne ciała niebieskie w malowniczej scenerii górskiej.

**Gdzie mogę znaleźć informacje?**

Szczegółowy terminarz wydarzeń oraz najnowsze informacje można znaleźć na naszej stronie internetowej w sekcji **Terminarz**.

**Jak mogę zarezerwować miejsce?**

Miejsca można rezerwować poprzez e-mail. Zachęcamy do wcześniejszej rezerwacji, aby zapewnić sobie miejsce na pokazie.

**Kto prowadzi pokazy astronomiczne?**

Pokazy prowadzi dwójka pasjonatów astronomii **Max i Laura**, którzy posiadają szeroką wiedzę na temat gwiazd i planet, aby zapewnić niezapomniane przeżycia i edukację dla uczestników.
